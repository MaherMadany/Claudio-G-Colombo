<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Excerpt 2 - Maria bambina</title>
    <link rel="stylesheet" href="styles.css">
</head>
<body>
<header>
    <h1>Claudio G Colombo</h1>
    <h2>Excerpt 2 from "Maria bambina"</h2>
    <nav>
        <ul>
            <li><a href="index.html">Home</a></li>
            <li><a href="excerpt1.html">Excerpt 1</a></li>
            <li><a href="excerpt2.html">Excerpt 2</a></li>
            <li><a href="excerpt3.html">Excerpt 3</a></li>
        </ul>
    </nav>
</header>

<main>
    <section class="excerpt">
        <h3>Page 2</h3>
        <p>cambiare vita con Joseph, magari cambiare casa, città. Bisogna lasciarla tranquilla non insistere, si aprirà da sé!”

Maria ripensava continuamente allo straordinario incontro avuto con l’angelo e soprattutto a quello che le aveva detto.
Giorno e notte continuava a rivivere quella visita inaspettata, la analizzava attimo per attimo, sviscerava le parole udite, le intonazioni della voce soave dell’angelo, rivedeva la sua figura e sempre più rimaneva sbigottita. 
Al momento aveva risposto felice, entusiasta, decisa e sicura di sé stessa alla chiamata: ora una montagna di dubbi la assalivano.
Aveva forse sognato?
Forse era stato perché aveva letto, trascritto e commentato il libro di Daniele che si sentiva coinvolta con la nascita del Messia?
Aveva forse sognato?
Forse stava ancora sognando: l’angelo era solo un sogno? 
Eppure l’aveva visto realmente, il piede che l’angelo le aveva baciato con labbra di fuoco non le doleva, non aveva segni esteriori, ma lei, quando lo accarezzava, sentiva come il profumo dell’infinito.
Ma cos’è il profumo dell’infinito? Si domandava.
È la sensazione di gioia e di benessere, di staccarsi dal corpo fisico e volare. 
Ma come fa il corpo a percepire sensazioni non fisiche, spirituali, cosa c’entra il profumo? Era forse musica celestiale? 
Sì era musica di arpe e cori angelici. 
Ma lei non aveva sentito con le orecchie quella musica, la sentiva dentro non fuori di sé. Sì, aveva proprio sentito il profumo dell’infinito! Ma nessun’altro lo aveva sentito!
Aveva forse sognato?
E poi, come faceva l’angelo a stare nella sua stanzetta? 
L’angelo era enorme, nella sua cameretta avrebbe dovuto rannicchiarsi tutto! 
Dov’erano finite le pareti? La sua misera stanza era diventata un salone grandissimo. Eppure dopo l’apparizione tutto era ancora al suo posto! 
Quando però le aveva baciato il piede, la sua testa era proporzionata, era come quella di un uomo normale. Com’era possibile?
E da dove era entrato?
Lei ed il rabbino avevano sigillato la casa con imposte, chiuso le fessure con stracci per difendersi dalla tempesta di sabbia. Poi tutto era come lo avevano lasciato il giorno prima!
Aveva forse sognato?
E perché avrebbe dovuto essere lei la prescelta? 
Cos’aveva di speciale una ragazzina di paese? 
Si era montata la testa? 
Essere la madre del Messia era il sogno di tutte le donne di Israele, da millenni! 
Perché lei?
Aveva forse sognato?
Sicuramente erano nate prima di lei donne brave, timorate di Dio, piene di fede, buone, caritatevoli, più belle e nobili, magari figlie di un fariseo o un rabbino o di un re… perché lei?
Aveva forse sognato?
Non dubitava di quello che l’angelo aveva detto, ma dubitava di sé stessa; credeva troppo in Dio ma troppo poco in sé.
L’angelo poi le aveva solo baciato il piede, questo era stato l’unico contatto che aveva avuto con lui; come poteva essere incinta senza essere mai stata nemmeno sfiorata da uomo o angelo?
In fondo era una ragazzina di quindici anni, sapeva come nascevano i bambini, molte volte aveva aiutato Anna quando qualche donna del paese aveva partorito. 
Ma era ancora acerba, immatura per una responsabilità del genere. 
...</p>
    </section>
    <nav>
        <ul>
            <li><a href="excerpt1.html">Previous: Excerpt 1</a></li>
            <li><a href="excerpt3.html">Next: Excerpt 3</a></li>
        </ul>
    </nav>
</main>

<footer>
    <p>&copy; 2023 Claudio G Colombo. Tutti i diritti riservati.</p>
    <p>Per contattare l'autore: <a href="mailto:info@claudiogcolombo.it">info@claudiogcolombo.it</a></p>
</footer>
<script src="scripts.js"></script>
</body>
</html>

<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Excerpt 3 - Maria bambina</title>
    <link rel="stylesheet" href="styles.css">
</head>
<body>
<header>
    <h1>Claudio G Colombo</h1>
    <h2>Excerpt 3 from "Maria bambina"</h2>
    <nav>
        <ul>
            <li><a href="index.html">Home</a></li>
            <li><a href="excerpt1.html">Excerpt 1</a></li>
            <li><a href="excerpt2.html">Excerpt 2</a></li>
            <li><a href="excerpt3.html">Excerpt 3</a></li>
        </ul>
    </nav>
</header>

<main>
    <section class="excerpt">
        <h3>Page 3</h3>
        <p>Lei accettava la responsabilità, ma era dubbiosa di meritarla, di farcela a sostenere un ruolo così importante, primario nella storia e nella religione d’Israele, perché lei sapeva bene cosa significasse essere la madre del Messia! Lo aveva discusso molte volte col rabbino.
Era talmente oppressa dalle preoccupazioni che le mancava il respiro.
E poi cosa avrebbe detto a Joseph, che amava tanto? 
Come l’avrebbe presa? 
Sicuramente non l’avrebbe sposata, lui un così retto e credente sposare una donna incinta!
E i suoi undici figli di cui sapeva i nomi, che naturalmente non comprendevano quello nominato dall’angelo, svaniti prima di sposarsi!
Come sarebbe stata la sua vita? 
Dove avrebbe vissuto?
Si immaginava le donne al pozzo che chiacchieravano: 
“Quella si è montata la testa! A furia di discutere col rabbino pensa di essere addirittura soprannaturale!”
“Hai sentito che aspetta un figlio?”
“Si è sbrigata presto con quel Joseph!”
“Ma sarà Joseph il padre, un così bravo uomo?”
“Eris gli è sempre attaccata alle costole, non lo perde mai di vista”
“E quando lei non c’è Ezechiele le dà il cambio, non può essere lui il padre!”
“E chi sennò?” 
“Crede di essere la madre del Messia, lei, la figlia di un contadino macellaio”
“E di una casalinga”
“A Nazareth non può nascere il Messia, sicuramente sarà, quando verrà, il figlio di una regina!”
“E non è nemmeno sposata!”
“Che vergogna!”
“Altro che il figlio di Dio, per me è figlio di …”
“Per me, invece, di… hai visto come la guardava?”
Maria era terrorizzata da tutti questi pensieri
 e non riusciva nemmeno ad aprirsi con la mamma e il papà, aveva troppa vergogna.
Forse aveva sognato. 
Forse era impazzita.

Stava a letto, smagriva, era pallida, parlava poco o nulla.

Anna, Gioacchino e Joseph erano terribilmente preoccupati, non sapevano cosa dirle, come parlarle, Maria era sempre sorridente ma con un’ombra che non le avevano mai visto.
Era passato ormai più di un mese dall’apparizione e Maria aveva ormai la certezza che l’angelo aveva detto il vero: era incinta.
Non poteva più tenere per sé quel grande bruciante segreto.
Una sera prese il coraggio a due mani e, quando erano soli lei ed i genitori, farfugliando, vergognandosi ed in modo insicuro disse tutto!
Anna, grigia in volto, rimase ammutolita, spaventata
Gioacchino, dopo un lungo silenzio, disse:
“Ecco la risposta del nostro Signore alla rinuncia che abbiamo fatto della nostra bambina, al voto di farne la sua serva. Veramente Lui l’ha accettata, ma non come sua serva, come sua sposa!”
Maria non credeva alle sue orecchie, il suo papà le credeva!
Si alzò e lo abbracciò con tutte le sue forze, piangendo di gioia e per il sollievo di non essere più sola: il suo papà, l’uomo burbero, duro, forte e generoso, religioso, giusto che aveva sempre amato, era al suo fianco!
“Basta, basta con queste smancerie” brontolò con fare finto burbero Gioacchino “adesso devo andare a chiamare il rabbino. Solo lui ci può consigliare, lui che sa tutto di religione e di morale, saprà dirci cosa fare e come comportarci.”

...</p>
    </section>
    <nav>
        <ul>
            <li><a href="excerpt2.html">Previous: Excerpt 2</a></li>
        </ul>
    </nav>
</main>

<footer>
    <p>&copy; 2023 Claudio G Colombo. Tutti i diritti riservati.</p>
    <p>Per contattare l'autore: <a href="mailto:info@claudiogcolombo.it">info@claudiogcolombo.it</a></p>
</footer>
<script src="scripts.js"></script>
</body>
</html>
